---
source-git-commit: 2d90738d01fef6e37a2c25784ed4d1338c037c23
workflow-type: ht
source-wordcount: '496'
ht-degree: 100%

---
# Contribuire alla documentazione di Adobe Experience Manager

Grazie per aver scelto di contribuire alla documentazione di Adobe Experience Manager. Adobe accoglie con favore i contributi offerti dalla nostra intera comunità di lettori e dai colleghi che collaborano con Adobe.

Questo file descrive le modalità con cui è possibile apportare il proprio contributo e specifica le linee guida da seguire.

## Codice di condotta per open source Adobe

Questo progetto ha adottato il [Codice di condotta per open source Adobe](code-of-conduct.md). Contribuendo alla documentazione di AEM si accetta implicitamente di aderire a questo codice di condotta. Segnala eventuali comportamenti inaccettabili all’indirizzo e-mail [Grp-opensourceoffice@adobe.com](mailto:Grp-opensourceoffice@adobe.com).

## Linee guida per contribuire

Anche se Adobe accoglie con favore qualsiasi contributo volto a migliorare la documentazione AEM, si assicura che i partecipanti rispettino, ove possibile, determinati standard e linee guida. Per ulteriori informazioni, consulta le [Linee guida per contribuire alla documentazione di AEM](guidelines.md).

## Come contribuire

Adobe desidera rendere la procedura per apportare il proprio contributo il più semplice possibile. È possibile contribuire in due modi:

* [Segnalare un problema](#create-an-issue)
* [Creare una richiesta pull](#create-a-pull-request)

Il metodo scelto dipende dal grado di familiarità con le procedure di modifica della documentazione in GitHub.

>[!NOTE]
>
>I contributi inviati sono soggetti alle [condizioni d’uso di Adobe.](https://www.adobe.com/it/legal/terms.html)

### Segnalare un problema {#create-an-issue}

Desideri proporre un suggerimento o un’osservazione sulla documentazione corrente o segnalare un potenziale errore nella descrizione di una funzione? In questo caso puoi segnare un problema. Questa modalità è appropriata anche se intendi proporre un tuo contributo ma non hai familiarità con le procedure per modificare la documentazione o creare una richiesta.

La segnalazione di un problema consente di descrivere facilmente la tua proposta per migliorare la documentazione, che verrà esaminata da un membro del team addetto alla documentazione dei AEM. Per segnalare un problema, fai clic sul collegamento **Segnala un problema** nella parte superiore nel pannello di navigazione a destra di qualsiasi pagina.

### Creare una richiesta pull {#create-a-pull-request}

Se noti un problema e sai esattamente come correggerlo, puoi creare una richiesta. Le richieste consentono di apportare alla documentazione le modifiche desiderate che, prima di essere pubblicate, saranno esaminate da un membro del team addetto alla documentazione di AEM. Per apportare le modifiche suggerite e creare la richiesta pull, fai clic su **Modifica questa pagina** nella parte superiore del pannello di navigazione a destra di qualsiasi pagina.

Tutte le richieste pull devono essere accompagnate da un [contratto di licenza per i collaboratori (CLA)](https://opensource.adobe.com/cla.html) firmato. In questo modo ad Adobe è dato il permesso di ridistribuire i contributi come parte del progetto. Invia un CLA di Adobe una volta. Quindi, se ne hai già inviato uno in precedenza, non devi fare altro.

### Breve video introduttivo

Nel video seguente viene brevemente illustrato come segnalare un problema e creare una richiesta.

>[!VIDEO](https://video.tv.adobe.com/v/27069)

### Contributi da dipendenti Adobe

Se sei un dipendente di Adobe e desideri fornire un contributo, utilizza l’organizzazione `AdobeDocs` nell’archivio Git aziendale.

Adobe accoglie con favore qualsiasi contributo. Se sono stati effettuato nell’archivio pubblico, i contributi vengono rivisti. Tuttavia, le richieste pull dei dipendenti Adobe sono più facili da elaborare e possono essere approvate più rapidamente nell’archivio aziendale. Assicurati che eventuali informazioni proprietarie vengano affrontate solo nell’archivio aziendale.

## Ulteriori informazioni

Per ulteriori informazioni su come utilizzare la piattaforma di authoring GitHub, consulta la [Guida per i collaboratori alla documentazione di Adobe](https://experienceleague.adobe.com/it/docs/contributor/contributor-guide/introduction).
